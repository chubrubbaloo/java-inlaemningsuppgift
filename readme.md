# Uppgiftsinstruktion

### Uppgift 1 - gruppuppgift

Det här är en miniräknare. Eller i alla fall ett försök till en miniräknare. Han som arbetade på projektet innnan var
inte så duktig, och gav upp halvvägs igenom. Koden är trasig - den kompilerar inte, och av det som kompilerar, så
gör koden ändå inte riktigt det som den ska göra. Din uppgift blir att undersöka koden, identifiera felen och slutföra
projektet. 

För att miniräknaren ska räknas som klar, så behöver alla test som just nu ligger i OperationsTest-klassen passera grönt.
Er miniräknare behöver kunna hantera räknesätten addition, subtraktion, multiplikation, division samt 
(kvadrat)roten ur. Slutligen behöver den kasta - och hantera - ett sådant InvalidAnswerException som påbörjats i koden
vid olämpligt inmatat användarval av önskat räknesätt. (Att hantera felaktiga inmatningar även när det kommer till att
mata in värden till de olika operationerna är såklart önskvärt, men inget krav.)

Eftersom det är en uppgift som faktiskt examineras - IG/G - så gäller några saker att tänka på:
* Kopiera inte kod rakt av från nätet. Att söka generella lösningar på problem är helt okej, men koden måste vara er egen.
* Committa ofta. Lämna inte in uppgiften i en stor klump. Dels ger det större möjligheter att visa
att ni faktiskt förstått koden och att det är er egen (ifall det mot förmodan skulle vara så att 
frågan om plagiat uppstår), dels gör det det lättare att dela upp uppgiften mellan er och kunna visa
upp att var och en gjort vissa saker.
* Arbeta gärna aktivt tillsammans, i par- eller mobbprogrammering. Har ni suttit och skrivit saker tillsammans,
notera namnen på alla som varit involverade i committarna. Det är förstås helt okej också att arbeta på varsitt håll - men
stäm gärna av då med resten av gruppen redan från början hur ni vill fördela arbetet på olika delar av applikationen, så
alla får möjlighet att skriva något och ungefär lika mycket. På så sätt kan du också bli godkänd på uppgiften,
om det genom commit-historiken går att se att du gjort din beskärda del, även om helheten inte blir klar.
* Lägg till mig som medlem i ert gitlab-repo, annars är det ju svårt för mig att bedöma ert arbete. Ni hittar
mig på gitlab genom kontonamnet viktor.kjork

Inlämning sker genom PingPong. När ni är klara kopierar ni en länk till ert Gitlab-Repo och skickar in
som ett meddelande via inlämningssidan på PingPong. Lycka till!


### Uppgift 2 - individuell uppgift

Efter ni känner er klara med Uppgift 1, skapa en egen branch där du lägger till en .md-fil. I .md-filen skall du
med egna ord besvarar följande frågor:

1. Identifiera och ge exempel på förekomsten i den egna koden av följande: En klass, en metod, en primitiv datatyp samt ett objekt.
2. Förklara hur ni/du gick tillväga för att identifiera de existerande felen och korrigera dessa. Resonera kring hur man smidigast kan identifiera buggar, och om ni/du ev. hade kunnat göra på något annat vis.
3. Resonera kring hur Unit-tester kan ha vara till nytta, i det aktuella projektet och i allmänhet.

Det är såklart fullt tillåtet - och positivt - att diskutera och resonera kring frågorna tillsammans
i gruppen. Var och en behöver dock svara individuellt med sina egna ord på varje fråga.

